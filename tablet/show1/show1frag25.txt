0:54
Interviewer - Zijn er eigenlijk diersoorten die niet slapen? Van haaien wordt het wel eens gezegd dat ze nooit slapen, maar...
Ysbrand - Onjuist. Nee, alle diersoorten die wij kennen slapen. 
Ysbrand - Fruitvliegjes slapen, wormen slapen. Alles heeft in ieder geval een periode van inactiviteit. 
Ysbrand - Slapen bij een fruitvlieg lijkt natuurlijk niet op slapen bij de mens. 
Ysbrand - Maar je kunt wel laten zien dat ze een afwisseling hebben tussen actieve en inactieve periodes en dat er tijdens die inactieve periodes iets anders gebeurt. 
Ysbrand - Dus ik denk dat je eigenlijk zou moeten zeggen dat alle dieren die wij kennen, die wij zien, die slapen. 
Interviewer - En anders ga je dood. Hoe lang duurt het eigenlijk voordat je dood gaat als je niet meer slaapt?
Ysbrand - Die schattingen zijn ongeveer in de buurt van de tien dagen. 
Interviewer - O, dan ben je redelijk rap dood, dat is ongeveer net zo snel als niet eten. 
Ysbrand - Nou, veel sneller. 
Interviewer - Sneller? 
Ysbrand - Eten daar kun je heel lang zonder. 
Interviewer - Drinken weer wat korter, maar...
Ysbrand - Dus het heeft ongeveer dezelfde tijdspan als niet drinken, denk ik.

Hoeveel dagen kan een mens zonder slaap?
Ongeveer tien.
Ongeveer drie.
Ongeveer zeven.
